LIBRI SECUNDI

ARGUMENTUM.

Ubi puellam invenias , et quomodo captes inventam , ovidio duce ‚
didicisti : edocendus nunc qua potissimum arte captam retineas ς 1—20.
Quae res quam sit difficilis et lubrica , exemplo Daedali confirmat ,
qui pennis non homini datis, e labyrintho effugit3 εει-96. Illorum
deinde errorem refellit, qui putant amorem magicis artibus posse
detineri; ct , quibus vere captetur veneficiis , docet3 quae quidem in
uno hoc verbo tota continentur, 107 z ut ameris, amabilis esto.
Non enim satis est forma praestare , vel eloquentia3 97-144: ac-
cedat oportet morum comitas obsequiosa3 145-172 : vitanda prae—
cipue jurgia; nec vel in minimis amicae primo obsistendum3 ce-
dendum veroin omnibus; 173-250. Alliciendi quoque munusculis
servi, et ipsa quandoque capienda puella3 sed opportune , nec sine
arte3 251-272. Quid valeant carmina pro muneribus3 quibus blan-
ditiis concilianda sit; 273-314. Quid amanti , puella aegrotante ‚ sit
agendum praecipit3 315-336. Quid vero curandum , ne elanguescat
amor , ubi semel amica potitus ‚ disces fusius ; 337-466. Excitandus
etiam interdum stomachus,unde querelae, quas brevi pax consequatur.
Hinc laus Amoris, qui , postquam elementorum litem diremisset ,
primos hominum , sylvestres> adhuc et ferarum more vagos , in
societatem coegit3 467-492. Phoebi monita refert , et amatoribus
quae sint patienda describit3 493-536. De rivali patienter ferendo ,
habes; 537-560. Sequitur feliciter adducta, et jocose admodum
enarrata, de Marte et Venere fabula, 561-590. Monitis autem satis
superque instructos amantes conscius tandem accepit lectus, nec quid
superest poetae praecipiendum; nam, ut ait ipse, 705 , Musam
adloquens :

Sponte sua, sine te ‚ celeberrima verba loquentur.


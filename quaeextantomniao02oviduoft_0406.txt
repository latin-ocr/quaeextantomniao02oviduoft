LIBELLI*
DE REMEDIO AMORIS

ARGUMENTUM.

Prospere nimis cesserat in lucem vix emissum carmen de Arte
amandi, quam quod non carperet livor, et in quibusdam lasci-
. viorem Musam , protervitatis damnaret. Parandam igitur invalescenti
in dies malo medicinam , et avertendam, quae jam e longinquo im-
pendebat, tempestatem, ratus Naso, libellum hunc lusit, quem,
nec injuriose quidem , Remedium ipso malo pejus nonnulli adpel-
larunt. Licet enim quae suaserat primum, dissuadere nunc videatur,
et gravioris disciplinae praecepta amatoriis nugis passim immisceat ,
redit tamen vel invitus ad ingenium, et solitae magister nequitiae
amorem artibus ipsis excitat , quihus fugandum praecipit.


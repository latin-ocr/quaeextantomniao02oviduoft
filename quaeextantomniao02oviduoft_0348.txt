LIBRI TERTII

ARGUMENTUM.

Rite instructis in amatoria praelia viris , supersunt puellae , quas
armis paribus Noster instruat, edoceatque qua arte, qui ceperint,
capiant ipsae vicissim3 contra fallaciam eo magis proemuniendae, quo
minus , ipso auctore , quam viri , ad fallendum sunt propensae3 1-31 .
Hoc exemplis confirmat Medeae , Ariadnes , Phyllidis et Didonis3
32-44. Venus ipsa adstans poetae, indicat quae puellis praecipienda sint3
45-58. Annis utantur suadet primum; 59—100. Mox ad ea transit
quorum ope , ut valeant, indigent aetas ipsa et forma. Non enim
satis est esse formosas , nisi mundities accesserit exquisitissima3 qua
in re plurimus hic Noster, nec immerito 3 101-127. Munditiem vero
ornatam velit3 et quo sint modo fingendi capilli , pro cujusque oris
habitu3 quis quamque deceat vestium color aut forma 3' quae sint,
et quomodo adhibenda faciei medicamina , fuse docet; 128-278.
Dein unde sua constet ridentibus, flentibus et incedentibus gratia ,
indicat3 279-310. Hortatur quoque , ut cantare discant et saltare ,
ingeniumque artibus ingenuis excolant : hinc egregia poetarum laus ,
quos inter Tibullum, Gallum, seque ipsum recenset; 311-416.
Haec vero quasi pugnae praeludia, e qua si victrix puella velit disce-
dere , monet poeta ut mores ipsa suos temperet, indolemque amantis
indoli accommodet z ne sit sacilis nimium , nec difficilis aut credula3
ne ipsi accidat, quod Procridi , cujus historiam narrat. Nihil denique
praecipit, quod non Artis , quam profitetur, magistrum arguat pe-
ritissimum.

